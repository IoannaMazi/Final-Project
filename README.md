# ---Αξιότιμε κύριε Ζάννο,

Επικοινωνούμε μαζί σας για να σας γνωστοποιήσουμε το θέμα το οποίο επιθυμούμε να αναπτύξουμε ομαδικά, στο πλαίσιο της τελικής εργασίας για το μάθημα Διαδραστικός Ηχητικός Σχεδιασμός (ΠΜΣ). 
Θα θέλαμε να ασχοληθούμε με τη διερεύνηση και ενδεικτική κατηγοριοποίηση της επιδραστικότητας του ήχου και της μουσικής στο άτομο. Αναφορικά με την κατηγοριοποίηση, η προσέγγιση του θέματος γίνεται βάσει των αποτελεσμάτων της βιβλιογραφικής έρευνας, από την οποία προκύπτει ότι η επίδραση μπορεί να είναι θετική ή αρνητική. Για τη διαπίστωση και στήριξη της παραπάνω κατηγοριοποίησης θα πραγματοποιηθεί αναφορά και ανάλυση των χρήσεων της μουσικής και του ήχου για α) τη μεταβολή της ψυχοσυναισθηματικής κατάστασης του ατόμου (συσχετισμός με αρρώστιες / χρήση μουσικής ως μέσο βασανισμού) - β) ενίσχυση γνωσιακής λειτουργίας (mozart effect) και συναισθημάτων που προκαλεί στοχευμένα η μουσική/ήχοι  - γ) βελτίωση αντιληπτικής ικανότητας (“μουσική” αφήγηση ιστοριών). 
Αυτές είναι κάποιες έννοιες με τις οποίες θέλουμε να ασχοληθούμε, λαμβάνοντας υπόψη κι άλλα φαινόμενα που ενδέχεται να προκύψουν στην πορεία της έρευνας. Συνεπώς, θα θέλαμε τη γνώμη και τη βοήθειά σας, ώστε να προχωρήσουμε την έρευνά μας ή να επιλέξουμε διαφορετική κατεύθυνση σύμφωνα με τις οδηγίες σας. 

Ευχαριστούμε εκ των προτέρων.

Με τιμή,
Κατερίνα Καμηλάκη (a20kami@ionio.gr )
Ελεάννα Κλεόπα (a20kleo@ionio.gr )
Ιωάννα Μάζη (a20mazi@ionio.gr)
